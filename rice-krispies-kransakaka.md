# Rice Krispies Kransakaka

* 2 x 240 g hjúpsúkkulaði
* 454 g síróp _(1 lítil dós Lyle's Golden Syrup, þessi græna)_
* 150 g smjör
* 230 g Rice krispies

Súkkulaðið, smjörið og sírópið er brætt saman við vægan hita. Rice krispies er hrært út í.  
Síðan er þetta sett í kransakökuform þar sem hver hringur fyrir sig hefur verið fóðraður með plastfilmu.  
Setja þarf formin meira en sléttfull og þrýsta deginu vel saman þannig að hringirnirnir verði sem þéttastir.  
Síðan eru hringirnir látnir kólna, tildæmis yfir nótt, og síðan límdir saman með doppum af bræddu súkkulaði.  
Kökurnar eru skreyttar af vild.
